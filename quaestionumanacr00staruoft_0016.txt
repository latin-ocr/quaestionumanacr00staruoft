4

 

carminum ratione versatur. Quid autem vel diligentissima eorum perscru-
tatio nobis prodest, nisi habeamus, quo tanquam modo atque regula uti
possimus? Quare ante omnia Anacreontis ipsius, qualis et a scriptoribus
perhibeatur et ex paucis genuinis fragmentis eluceat, imaginem nobis propo-
namus necesse est, non ita quidem ut quae usque ad taedium repetitae sunt
ex ejus vita narratiunculae, repetam, sed quae scripserit, quid decantaverit,
quid judicarint veteres de poetica ejus natura, quomodo verbis proposuerit,
quae ejus fuerit metrica ratio, quae dialectus‚ quomodo enunciationes con-
junxerit, quantum fieri potest explicem. Praeclare quidem Bergkius in Pro-
legom. de his rebus disputavit, tamen non certum quemdam ordinem secutus
ost, ut facile complectare singulas reS, quod jure ei opprobrio fecit Welcker
Gens. Mus. Rhen. ΙΙΙ, 1, p. 128, neque, quod ab ejus consilio alienum ruit,
ad Anacreontea carmina respexit.

Secundo loco quomodo Anacreontis carmina apud veteres tradita sint,
quid elaboraverint grammatici in iis, quae imitatorum vestigia appareant,
investigemus necesse est. Lubricus sane locus est, ubi de imitatione poe-
tarum ut Graecorum ita Latinorum disputetur neque forsitan in alia re
tantopere hariolati sint viri docti, cum quidquid de eadem aut simili re
ageret, etiamsi in verbis ipsis ne minima quidem inesset similitudo, conge-
rerent congestaque pro imitationibus venditarent. Quare cautius quam
uberius de hac re agendum est. Atque minime praetermittenda est cum
codicum ipsorum, e quibus carmina illa expressa sunt, condicio tum con-
silium atque via quam Const. Cephalas in colligenda Anthologia graeca
secutus sit. Quibus peractis jam via ad carmina singula consideranda diju-

dicandaque munita est.

