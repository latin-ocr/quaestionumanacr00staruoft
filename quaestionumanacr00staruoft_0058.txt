LIBER SECUNDUS.

DE SINGULORUM CARMINUM ANACREONTEORUM ANTI-
QUITATE ATQUE PRETIO. ’ ’

Haesitanti mihi diu animo , quamnam rationem in recensendis singulis
carminibus sequerer, ea demum mihi aptissima visa est, ut secundum argu-
mentum carmina in certa quaedam non genera, nam idem fere omnium est
genus, sed familias distribuerem. Qua ratione et singulorum similitudo magis
elucet et quae ad alterius exemplum composita sint, facile distinxeris. Neque
tamen logicam plane distributionem requires in iis carminibus, quorum sen-
tentiae maxime connexae sunt, in quibus colligendisvconsilium nullum obser-
vatum invenies. In universum autem odoria illa aut in declarando poetae
sensu excitandaque animorum hilaritate aut ad epigrammatum naturam com-
posita in describenda imagine quadam parva quidem sed absoluta versantur.
Hoc discrimen sensit quodammodo Graeter Specim. Anacr. lyr. redintegr.,.
cum in quarto, quod fecit, carminum genere opposuit carmina pessimae notae
iis carminibus, quae pictoria magis quam lyrica dixeris. Sicut in priore
genere aut quae omnino sentiendi ratio sit poetae declaratur aut ad compo-
tandum excitatur, quod vita brevis sit neque postea simus nisi pulvis atque
cinis, aut in senectute poetae carminis summa versatur aut natura ipsa rerum
vel sabulis excusatur furor Bacchicus, sic in secundo aut ipsae pictorum
imagines describuntur, autin rebus, quae poetis gratissimae sunt, celebran7
dis commoratur poeta, aut res factas, quae lepidam quandam sententiam
continent, proponit auditoribus.

cap. Ι.

Carmina quae in declarando poetae sensu atque excitanda animorum
hilaritate versantur.

ς. 1.

Carmina quae in universum poetae sentiendi rationem declarant.

In carmine, quod a Stephano ceteris praepositum est, (M. κγ’) profite-
tur poeta se decantaturum esse Atridas atque Cadmum, sed lyram Amores
tantum sonare. Quamobrem cum jam antea Herculis labores decantaturus

